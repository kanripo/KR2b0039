# -*- mode: mandoku-view; -*-
#+TITLE: 皇清開國方略
#+DATE: 2015-08-24 22:25:53.590696
#+PROPERTY: ID KR2b0039
#+PROPERTY: BASEEDITION WYG    
#+PROPERTY: JUAN 卷八
<pb:KR2b0039_WYG_008-1a>¶
　欽定四庫全書¶
皇清開國方略巻八¶
太祖髙皇帝(天命八年癸亥九年甲子/十年乙丑十一年丙寅)¶
　　天命八年春正月戊戌朂夫臣持公理事¶
　　　集八旗大臣¶
諭之曰朕于八和碩貝勒設大臣八人輔之以觀察其心¶
　誰則遇事不分人已視為一體誰則䕶己之非不自引¶
　咎而形于辭色八大臣當共持公論知其非即直言責¶
<pb:KR2b0039_WYG_008-1b>¶
　之如不受即以聞于朕凡國事何以成何以敗宜深為¶
　籌畫人之才堪任事者即舉用之才不勝任者即劾罷¶
　之行軍之事何以得何以失謀之詳審戰須何器攻須¶
　何具悉豫行修治自總兵以下各官孰有功孰有罪核¶
　實論奏俾衆知所勸懲朕惟期所生之子孫所用之臣¶
　僚經理國事各得其宜則此心泰然而愉快矣是月喀¶
　　　爾喀部台吉拉巴什希布索諾木達頼塔布囊莽果¶
　　　鄂博和各率所屬及他處䝉古凡五百户来歸授官¶
<pb:KR2b0039_WYG_008-2a>¶
　　　職有差¶
賜貂裘猞猁猻裘金銀布帛田畝房舍僮僕牛馬及器用¶
　　　等物先是扎嚕特部貝勒巴克為我國陣擒(見四/年七)¶
　　　(月/)其子鄂齊爾桑來質乃釋巴克歸(事在七/年正月)至是¶
　　　巴克來朝¶
太祖嘉其誠遂釋鄂齊爾桑與之俱還¶
　　夏五月乙未勞征克扎嚕特軍¶
　　　先是我國使臣祜類自扎嚕特部台吉達雅處齎¶
<pb:KR2b0039_WYG_008-2b>¶
　　　回馬牛羊並所乘之馬及衣服器械諸物為扎嚕¶
　　　特部貝勒昂安忠嫩珠徹特扣肯等以兵要于路¶
　　　盡刼之去祜類還奏曰喀爾喀衆貝勒俱負盟矣¶
　　　惟洪巴圖魯貝勒杜稜謂臣曰我子孫俱有二心¶
　　　我雖訓之不能制然我身必不負盟也未幾昻安¶
　　　復以兵要我國使臣錫喇納碩囉輝二人于路奪¶
　　　其所齎馬牛其往扎嚕特部貝勒色本處使臣伊¶
　　　沙穆之馬牛羊亦為所奪(事並在/五年)于是¶
<pb:KR2b0039_WYG_008-3a>¶
太祖命台吉阿巴泰徳格類齋桑古岳託統兵三千往征¶
　　　之四月庚辰乘夜疾行翼旦過羅地渡遼河前鋒¶
　　　總兵達音布率精鋭五十人先至額爾格勒地知¶
　　　為昻安所屬遂略地而前馳百餘里乃與叅將雅¶
　　　希禪侍衛博爾晉進攻昻安所居昻安擕妻子及¶
　　　二十餘人引牛車將遁雅希禪博爾晉率三十餘¶
　　　騎下馬達音布率十餘騎勒馬立昻安避下馬之¶
　　　兵直衝達音布達音布拒戰方彎弓發矢昻安部¶
<pb:KR2b0039_WYG_008-3b>¶
　　　下一人乘發矢時以小槍迎刺達音布中其口遂¶
　　　堕馬而死雅希禪博爾晉督兵衝擊斬昻安及其¶
　　　子與從者盡獲其妻孥人户畜産又執貝勒忠嫩¶
　　　子桑圖之妻子而還五月乙未¶
駕出城勞凱旋軍行四十里遇于古城堡南岡樹旗八鳴¶
　　　角拜¶
天畢¶
御帳殿出征台吉大臣朝見設宴饗之翼日以俘獲人口¶
<pb:KR2b0039_WYG_008-4a>¶
　　　牲畜先¶
賜出征將士其餘分給在國諸臣有差是日雨¶
太祖諭曰蒙古之人猶此雲然雲合則致雨蒙古部落合¶
　則成兵其散猶雲收而雨止也俟其散時我當躡而取¶
　之耳時桑圗因妻子軍民俱被擒上書稱¶
太祖為普天共主之¶
英明皇帝言臣自來無罪故父在日罪誠有之今大兵下¶
　　　臨僅孤身得脱妻子俱被俘獲乞¶
<pb:KR2b0039_WYG_008-4b>¶
陛下鑒察垂憐¶
太祖遣使告以妻子俱無恙桑圖遂來朝¶
命還其妻子與之俱歸¶
　　六月甲戍撫慰新附䝉古諸部長¶
　　　先是¶
太祖御八角殿集公主郡主等¶
訓之曰朕仰體¶
天心勸善懲惡雖貝勒大臣有罪亦執法以治之爾等¶
<pb:KR2b0039_WYG_008-5a>¶
　婦女苟犯吾法詎可廢法徇縱朕擇賢而有功之人¶
　以汝等妻之豈令受制汝等汝等當敬謹柔順苟陵¶
　侮其夫恣意驕縱惡莫大焉法不容貸譬如萬物皆¶
　依日光以遂其生汝等亦依朕之光以安其生可也¶
　　　又¶
諭諸貝勒曰喀爾喀部貝勒原各主部落不受他國約束¶
　今之來歸(見六年十一月七/年二月八年正月)榮而更圖其榮逸而更圖¶
　其逸也烏嚕特部貝勒因蒙古國主殘暴慕我而來歸¶
<pb:KR2b0039_WYG_008-5b>¶
　也(見七年/二月)此等歸附貝勒當與我國貝勒一體視之即¶
　有罪勿論死俾還故土可也至是¶
諭歸附蒙古諸部貝勒曰爾等居我國立家業結婚姻有¶
　娶我諸女者勿以諸女為畏朕因爾等逺來歸附憐恤¶
　爾等俾各遂室家之樂豈令受制于婦女乎朕嘗聞察¶
　哈爾汗以女妻侍從大臣每陵侮其夫虐害服役之人¶
　若諸女中有如彼者爾等勿徒嗟怨必告于朕罪至死¶
　則誅之罪不至死則廢之更以他女妻焉奏聞而不加¶
<pb:KR2b0039_WYG_008-6a>¶
　懲治咎在于朕不奏聞則咎在爾等凡有艱苦之情毋¶
　隠諱各以直告¶
　　丁亥朂羣臣勤職¶
　　　集貝勒大臣及百官¶
諭曰凡有官者不可自曠乃職玩忽宴安今我國中漢人¶
　䝉古雜處其或逃或叛為盜賊為奸宄者宜嚴察之爾¶
　等果能殫心竭力各勤職業復嚴察所屬使人不敢為¶
　惡國治矣朕心安矣乃見任用爾等之有益否則匪類¶
<pb:KR2b0039_WYG_008-6b>¶
　乘間迭起國由此亂朕亦豈能使爾等長享禄養耶¶
　　天命九年春正月辛酉巴約特部衆來歸¶
　　　初巴約特部台吉恩格徳爾先蒙古諸部長來朝¶
　　　(見乙/巳年)¶
太祖以弟貝勒舒爾哈齊女妻之(事在天/命二年)至是偕郡主來¶
　　　朝請移部衆留居¶
　　東京¶
太祖嘉其誠與之盟¶
<pb:KR2b0039_WYG_008-7a>¶
賜以制誥惟叛逆不赦其他過犯俱免罪¶
命貝勒等統兵移其部下人户來歸¶
駕出城設宴章義站(在瀋陽城西南/)¶
　　(東京城北即金/  朝之章義縣)¶
賜恩格徳爾及其弟莽果勒岱雕鞍良馬貂裘各一恩格¶
　　　徳爾子囊努克們都達哈莽果勒岱子滿珠什哩¶
　　　猞猁猻裘各一既入城¶
賜田宅金銀貂皮猞猁猻皮縀疋器用及耕作之具又以¶
<pb:KR2b0039_WYG_008-7b>¶
　　　平定堡人民給之(平定堡在遼河/東見六年三月)¶
　　二月庚子遣使與科爾沁部長㑹盟¶
　　　初我國與科爾沁通使往來者數年至是¶
太祖使人往約與堅和好其部長奥巴遣使齎書來報稱¶
太祖如青天之上太陽當空衆光盡斂威震列國臣民懾¶
　　　服普天共主之¶
聖明皇帝言嫩江水濱科爾沁貝勒等俱欽服¶
帝命欲修好如約但懼察哈爾及喀爾喀知之興兵侵擾望¶
<pb:KR2b0039_WYG_008-8a>¶
陛下籌及¶
太祖遣巴克什庫爾禪希福往㑹盟刑白馬烏牛置酒及¶
　　　骨血土各一器焚香誓曰滿洲科爾沁二國憤察¶
　　　哈爾侮慢故締結盟好昭告¶
天地今後若為察哈爾所誘惑私與之和¶
天地降以災殃如此血如此骨如此土俾墜厥命既盟之¶
　　　後始終不渝則¶
天地佑之永其年子孫昌熾誓畢庫爾禪希福偕科爾沁¶
<pb:KR2b0039_WYG_008-8b>¶
　　　使者來我貝勒等亦刑牛馬祭¶
天地對使者如前誓書而焚之¶
　　夏四月甲申朔奉移¶
列祖陵寢于遼陽¶
　　　時于¶
　　東京城東北之楊魯山營建¶
陵寢¶
命族弟鐸弼旺善貝和齊往呼蘭哈達之赫圗阿拉以太¶
<pb:KR2b0039_WYG_008-9a>¶
　　　牢祭告¶
祖陵奉移¶
梓宫¶
太祖率諸貝勒大臣出城迎二十里外至皇華亭悉俯伏¶
　　　道左俟¶
靈輿過乃起奉安¶
山陵¶
太祖跪奠以酒告曰我征明復¶
<pb:KR2b0039_WYG_008-9b>¶
祖¶
父讐已得遼陽廣寧祗移¶
寢園安于所得之地惟我¶
祖我¶
父仰達¶
天地永垂佑焉¶
　　五月甲寅朔擊敗明兵于輝發地¶
　　　明將毛文龍令逰擊三員引兵侵我國所屬之輝¶
<pb:KR2b0039_WYG_008-10a>¶
　　　發地沿鴨緑江越長白山而至我守將蘇爾棟安¶
　　　擊敗之追逐三日盡殱其衆¶
　　秋八月壬辰勦殪明兵于鎮江島中¶
　　　時毛文龍遣兵渡朝鮮義州城西鴨緑江入島中¶
　　　屯田¶
太祖命大臣楞額哩武善引兵一千襲之途中獲間諜訊¶
　　　知明兵晝則渡江入島收穫夜則收兵復渡江宿¶
　　　義州江岸楞額哩乘夜進兵潛伏山僻處平旦度¶
<pb:KR2b0039_WYG_008-10b>¶
　　　明兵已渡江率兵疾馳明偵者未及聲礟舉烽燧¶
　　　楞額哩已渡鎮江支流突至其島明將士大驚悉¶
　　　棄戈奔潰楞額哩等于陸地追逐斬五百餘級餘¶
　　　皆爭舟墮水溺死乃盡焚其島中積聚而還是月¶
　　　總兵官額駙何和哩卒初何和哩與費英東額亦¶
　　　都安費揚古扈爾漢佐¶
太祖成帝業稱五大臣自天命五年後相繼卒(五年費英/東六年額)¶
　　　(亦都七年安費揚/古八年扈爾漢)¶
<pb:KR2b0039_WYG_008-11a>¶
太祖聞何和哩卒哭之慟¶
諭侍臣曰朕所與並肩友好諸大臣何不遺一人以送朕¶
　之終耶¶
　　天命十年春正月癸亥克明旅順口城¶
　　　時明兵萬人航海至旅順口葺城駐守¶
太祖命三貝勒莽古爾泰統兵六千攻旅順口城克之盡¶
　　　殱明兵毁其城乃還是月朝鮮國韓潤因其父韓¶
　　　明璉為朝鮮將所殺同明璉姪韓義遁走來降¶
<pb:KR2b0039_WYG_008-11b>¶
太祖以潤為逰擊義為備禦給以妻室田宅衣服器用¶
　　三月辛未遷都瀋陽¶
　　　集貝勒大臣議遷都皆奏曰邇者築城¶
　　東京宫室既建而民之廬舍尚未完繕今復遷移又¶
　　　興大役恐頻勞我國¶
太祖諭曰瀋陽形勝之地西征明由都爾弼渡遼河路直¶
　且近北征䝉古二三日可至南征朝鮮可由清河路以¶
　進且於渾河蘇克素䕶河之上流伐木順流下以之¶
<pb:KR2b0039_WYG_008-12a>¶
　治宫室供炊爨不可勝用也時而出獵山近多獸河中¶
　水族亦可捕取朕籌之熟矣汝等寧不計及耶庚午¶
駕自¶
　　東京啟行夜駐虎皮驛辛未至瀋陽是日征東海瓦¶
　　　爾喀部之喀爾達富喀納塔裕等擕降附之衆三¶
　　　百三十人以歸¶
　　夏四月庚寅勞征克瓦爾喀軍¶
　　　初¶
<pb:KR2b0039_WYG_008-12b>¶
太祖命族弟旺善大臣達珠瑚徹爾格統兵一千五百人¶
　　　征東海瓦爾喀部俘獲甚衆四月己夘¶
駕出城迎之翼日至必音地行獵凡四日㑹於穆瑚覺羅¶
　　　地刲牛八祭纛畢旺善達珠瑚徹爾格率軍士朝¶
　　　謁¶
太祖問曰爾等所向俱利耶旺善對曰仗¶
皇上洪福所至皆利因叩首¶
太祖與三臣行抱見禮以獵獲獸百餘及所擕酒二百甕¶
<pb:KR2b0039_WYG_008-13a>¶
　　　饗從征士卒及降附户口還至瀋陽城北岡復以¶
　　　牛羊四十酒四百甕分列四百筵大宴勞之既入¶
　　　城又¶
賜從征士卒銀各五兩¶
　　庚子勗諸貝勒善視卑幼¶
　　　是日設大宴諸貝勒咸集¶
太祖訓之曰語云其為人也孝弟而好犯上作亂者未之¶
　有也吾世世子孫當孝於親悌於長其在禮法之地勿¶
<pb:KR2b0039_WYG_008-13b>¶
　失恭敬之儀至於燕閒之時長者宜和洽其子弟俾藹¶
　然相接翕如歡聚昔我滿洲原與漢人䝉古國别俗殊¶
　今共處一城如同室然惟和洽乃各得所焉母遇卑幼¶
　過嚴使無暇豫時則長愛其少以誠意出之少敬其長¶
　以誠意將之咸非虚假矣¶
　　六月癸夘擊敗明兵於耀州¶
　　　明將毛文龍遣兵三百夜入耀州城南之蕎麥衝¶
　　　薄官屯寨将踰牆我寨兵未及堵禦有青嘉努納¶
<pb:KR2b0039_WYG_008-14a>¶
　　　岱邁圖三人之妻倚車轅於牆以為梯青嘉努妻¶
　　　持利刃率二婦登梯奮擊三百人皆驚墜牆走守¶
　　　耀州城總兵官揚古利率兵追及盡殱之¶
太祖召三婦奨賚金帛牛馬¶
賜青嘉努納岱二人妻備禦職邁圖妻千總職尋¶
命備禦屯布嚕(章佳城貝勒寳實/長子康嘉之子)阿爾岱茂海光實等率¶
　　　兵屯耀州修葺其城工未竣明寧逺城山海關兩¶
　　　路兵自天妃宫渡遼河夜半來攻守城諸將擊敗¶
<pb:KR2b0039_WYG_008-14b>¶
　　　之追至河干明兵人馬溺死者甚衆獲馬七百甲¶
　　　胄器械無算屯布嚕等還奏捷¶
駕出城十里迎勞刲牛八祭纛以所獲馬分賚破敵諸將¶
　　　有差各¶
賜銀牌一餘馬給散衆軍¶
　　秋八月丁丑朔勞征克卦勒察軍¶
　　　初¶
太祖遣大臣雅䕶喀穆達尼率兵征東海卦勒察部俘獲¶
<pb:KR2b0039_WYG_008-15a>¶
　　　二千人至是凱旋¶
駕出城宴勞之¶
　　乙酉撃敗明兵於海州¶
　　　海州所屬甘泉舖之南有張屯寨漢人謀叛潜通¶
　　　明將毛文龍文龍遣兵三百乗夜侵寨寨中守兵¶
　　　與戰斬四人敵敗走海州守將齋薩武爾坤聞礮¶
　　　聲率兵追之斬一百七十人¶
　　癸巳戒臣民嗜酒¶
<pb:KR2b0039_WYG_008-15b>¶
　　　因臣民有嗜酒者¶
頒諭曰爾等曾聞嗜酒之人得何物習何藝有所禆益乎¶
　愚者因之喪身賢者因之敗徳朕屢聞之矣酒雖為五¶
　榖所造然飢而飲之弗能飽也若餺飥若炊黍均可充¶
　飢何不食之而嗜飲酒耶縱飲無節流於汚下或顛仆¶
　道路遺失衣冠或毁敗器具消落家業或墜馬傷手足¶
　折頸項或為鬼魅所魘或與人鬭爭以刃傷人而抵罪¶
　無論在朝在家每由飲酒被譴於君上失歡於父母兄¶
<pb:KR2b0039_WYG_008-16a>¶
　弟且至夫飲酒取憎於婦婦飲酒見惡於夫下及僮僕¶
　亦不能堪而去之嗜此奚為昔賢云忠言逆耳利於行¶
　毒藥苦口利於病蓋悦耳之言無補於事恱口之酒有¶
　害其身可弗戒哉¶
　　冬十月己夘勞征克呼爾哈軍¶
　　　初¶
太祖遣第三子阿拜第六子塔拜第九子巴布泰率兵一千¶
　　　由北路征東海呼爾哈部侍衛博爾晉備禦偉齊扎¶
<pb:KR2b0039_WYG_008-16b>¶
　　　努塞紐克衷諾通貴尼堪率兵二千由南路征東¶
　　　海呼爾哈部博爾晉等招降五百户先還¶
駕至渾河¶
御行幄出征諸將率招來頭目朝見¶
賜宴而還至是阿拜等俘獲一千五百人以歸¶
駕復出城宴勞之¶
　　十一月乙夘發兵援科爾沁¶
　　　初察哈爾車臣汗卒孫林丹汗立盡奪其叔祖岱¶
<pb:KR2b0039_WYG_008-17a>¶
　　　青貝勒所屬錫納明安部衆岱青率六子扎勒布¶
　　　塞稜公格錫達答噶爾瑪武爾占奔附科爾沁貝¶
　　　勒奥巴奥巴遣扎勒布塞稜來謁¶
太祖賜以蟒衣四鋄金帶二甲十二刀二猞猁猻裘二貂¶
　　　皮百青䑕皮千海豹皮二及銀器縀匹遣還未幾¶
　　　奥巴遣使齎書來告曰昔者刑馬牛㰱血盟誓凡¶
　　　被兵必互相救援(見九年/二月)今偵知察哈爾林丹汗¶
　　　欲於次月望乘河冰未結草未枯時來攻我去年¶
<pb:KR2b0039_WYG_008-17b>¶
　　　冬¶
皇帝聞其搆兵即遣伊沙穆馳告我請俟偵實後求助今¶
　　　敵兵將至乞¶
命練習火器者千人助我喀爾喀衆貝勒惟洪巴圗魯急¶
　　　刈其禾欲與我合巴林亦可為我所恃若齋賽巴¶
　　　哈達爾漢皆欲附察哈爾加兵於我彼果連兵來¶
　　　宜乘虚襲其後惟仗¶
睿算焉¶
<pb:KR2b0039_WYG_008-18a>¶
大祖覽其書遣使者四習火器者八人齎¶
書報之曰各國皆¶
天所命以衆暴寡¶
天豈容之但當堅守城郭并力撃退彼若損傷兵衆其國¶
　且危即無甚損傷知汝難取亦不敢再來侵汝矣昔圖¶
　們扎薩克圖汗(林丹汗/之曽祖)曽侵輝發國輝發兵五百帶甲¶
　僅五十人與之戰不勝而退自後不復敢侵豈非明驗¶
　耶凡兩軍野戰譬如投骨之戲或俯或仰勝負難必兵¶
<pb:KR2b0039_WYG_008-18b>¶
　寡而欲出城野戰者其人必怯圖便於走耳惟據城守¶
　禦俟彼力攻不克而退然後乗其疲敝而鼓勇追擊斯¶
　能制勝焉爾科爾沁諸貝勒先曽與察哈爾和好後察¶
　哈爾復數侵掠汝非爾國先與搆釁也今彼以兵脅爾¶
　必曰肯與和好然後退兵夫彼既蓄意侵害即與和好¶
　彼遂已乎慎勿為彼所惑爾固守城郭我自來援兵之¶
　多寡我能籌之爾可無憂也至是奥巴遣使五人來告¶
　　　林丹汗舉兵來侵其勢已迫乙夘¶
<pb:KR2b0039_WYG_008-19a>¶
太祖親率諸貝勒大臣至開原北關¶
閲兵選精騎五千¶
命三貝勒莽古爾泰¶
四貝勒及台吉阿巴泰阿濟格碩託濟爾哈朗(貝勒舒爾/哈齊第六)¶
　　　(子/)薩哈璘(大貝勒代/善第三子)等統之而往進至農安塔地¶
　　　林丹汗圍奥巴所居之格勒珠爾根城已數日攻¶
　　　之不克聞我國援兵至倉皇夜遁遺駝馬無算圍¶
　　　遂解諸貝勒乃振旅還¶
<pb:KR2b0039_WYG_008-19b>¶
　　天命十一年春正月庚午克明覺華島¶
　　　是月乙酉¶
諭諸貝勒曰觀古今載籍國雖大而氣數將終則君臣庸¶
　暗紀綱倒置至於滅亡國雖小而運祚方興則禎祥洊¶
　臻民物蕃盛寖以昌熾今明災異叠見其君臣不務修¶
　省終必致¶
天之罰矣縱國大兵强豈足恃乎(時為明天/啓六年)戊午¶
太祖率諸貝勒統兵征明庚申次東昌堡辛酉渡遼河軍¶
<pb:KR2b0039_WYG_008-20a>¶
　　　分左右翼排列曠野南至海岸北越廣寧大路前¶
　　　鋒至西平堡獲明諜者訊之知明右屯衛兵千人¶
　　　大凌河兵五百錦州城兵三千此外人民隨地散¶
　　　處大軍兼程而進將至右屯衛(在錦州城東/南七十里)其城¶
　　　守參將周守廉已率軍民遁明舟運之糧積貯海岸¶
太祖留將八人率步卒四萬移其糧於右屯衛大軍前進¶
　　　明錦州城守逰擊蕭升中軍張賢都司吕忠松山¶
　　　叅將左輔中軍毛鳯翼及大凌河小凌河杏山連¶
<pb:KR2b0039_WYG_008-20b>¶
　　　山塔山七城守將聞我軍至皆焚其廬舍糧儲而¶
　　　遁丁夘大軍至寧逺越城五里横截山海關大路¶
　　　駐營縱所俘者入寧逺城¶
告曰我以兵二十萬來攻此城破之必矣爾衆官若降即¶
　封以高爵寜逺道袁崇煥答曰¶
汗何故遽爾加兵耶錦寧二城乃¶
汗所棄之地我脩治之義當死守豈有降理且稱來兵二¶
　　　十萬虚也料不過十三萬我亦豈以為少耶¶
<pb:KR2b0039_WYG_008-21a>¶
太祖遂命軍中治攻具戊辰軍士薄城下奮力攻擊時天¶
　　　寒土凍鑿城已穿而不墮崇煥與總兵滿桂叅將¶
　　　祖大夀嬰城固守火器礮石齊下力拒不退我軍¶
　　　失利翼日再攻仍不克計攻城二日傷我逰撃二¶
　　　人備禦二人兵五百¶
太祖不懌累日¶
諭諸貝勒曰朕自二十五嵗征伐以來戰無不勝攻無不¶
　克何獨寜逺一城不能下耶是時山海關以外明兵所¶
<pb:KR2b0039_WYG_008-21b>¶
　　　需糧草俱由舟運積聚海中覺華島(在寧逺城/南六十里)¶
太祖命大臣武訥格率八旗䝉古更益滿洲兵八百往征¶
　　　覺華島見明防守糧儲叅將姚撫民胡一寧金冠¶
　　　逰擊季善吴玉張國青統兵四萬營於冰上鑿冰¶
　　　十五里為壕衛以車楯我軍從未鑿處進撃敗其¶
　　　兵盡殱之又二營列於島上遂衝入亦盡殱之焚¶
　　　其船二千餘及糧草千餘堆乃還¶
　　夏五月丙午征巴林部凱旋¶
<pb:KR2b0039_WYG_008-22a>¶
　　　初喀爾喀衆貝勒與我國盟誓征明則并力同征¶
　　　議和則相約同和(見四年/十一月)後衆貝勒背盟私與明¶
　　　和殺我國斥堠軍獻首於明受其重賞又屢刦我¶
　　　國使者財貨牲畜四月丙子¶
太祖率大貝勒代善等統軍征之丁丑出十方寺邊渡遼¶
　　　河駐營¶
命諸貝勒率精騎疾馳¶
太祖親統軍繼之己夘分兵八路並進¶
<pb:KR2b0039_WYG_008-22b>¶
四貝勒及二貝勒阿敏台吉阿濟格碩託先至巴林部貝¶
　　　勒囊努克寨囊努克引從者數人棄寨走我諸貝¶
　　　勒追及之囊努克且戰且走¶
四貝勒突前引滿射囊努克中矢墜馬死大軍繼至取環¶
　　　近屯寨収其畜産辛巳¶
命大貝勒二貝勒¶
四貝勒台吉濟爾哈朗阿濟格岳託碩託薩哈璘率兵萬¶
　　　人征鍚喇穆掄¶
<pb:KR2b0039_WYG_008-23a>¶
諭以馬力乏即還¶
命三貝勒莽古爾泰及八旗諸將統兵二千繼進前行諸¶
　　　貝勒未至其地以馬力乏而返三貝勒乘夜行與¶
　　　諸貝勒路相左遂至錫喇穆掄獲畜産無算乃還¶
　　　與大軍㑹¶
太祖旋師至瑚琿河駐營五月壬寅朔刲牛八祭纛癸夘¶
　　　以所獲牲畜分¶
賜將士有差是日巴林部貝勒古爾布什所屬塔布囊拉¶
<pb:KR2b0039_WYG_008-23b>¶
　　　班及其弟得勒格爾率百户來降丙午¶
太祖聞鞍山驛有警夜還瀋陽¶
命諸貝勒率兵趨鞍山至中途聞敵已遁乃還¶
　　癸丑撃敗明兵於薩爾滸¶
　　　先是明將毛文龍遣兵侵鞍山驛我守將巴布泰¶
　　　率兵擊敗之斬級千餘擒逰擊李良美至是文龍¶
　　　又遣兵侵薩爾滸乗夜攻城之南門城中矢礮齊¶
　　　下明兵稍郤我總兵官巴篤禮從山而下大呼直¶
<pb:KR2b0039_WYG_008-24a>¶
　　　前遂擊敵潰遁復率兵追斬二百餘人¶
　　戊寅宴賚科爾沁來朝部長¶
　　　科爾沁貝勒奥巴來朝¶
太祖命諸貝勒出迎遇於開原中固城宴之至范河郊奥¶
　　　巴亦宰牛羊欵諸貝勒諸貝勒再設宴答之¶
太祖出城迎十里許¶
御帳殿奥巴率從者列帳前偕其弟和爾和岱拜斯噶爾¶
　　　向前叩首奥巴復趨前再拜行抱見禮次及和爾¶
<pb:KR2b0039_WYG_008-24b>¶
　　　和岱拜斯噶爾各行禮獻紫貂皮紫貂裘及駝馬¶
　　　跪奏曰我國所有之物悉為察哈爾喀爾喀掠去¶
　　　無堪進獻者¶
太祖曰彼二部落原為貪得而來掠爾所有不待言也今¶
　爾無恙得與我相㑹足矣遂大宴之¶
賜雕鞍馬匹有頂帽蟒衣金帶奥巴曰今䝉¶
賜太重恐他日仍當取還故且喜且訝未敢深信也¶
太祖曰此㣲物耳何足為意嗣後常有賚予或係隨便持¶
<pb:KR2b0039_WYG_008-25a>¶
　賜其物未必盡佳若見諸貝勒中衣服器具之佳者即¶
　向索取當不爾靳也¶
命同入城每日筵宴優禮之奥巴令和爾和岱拜斯噶爾¶
　　　問諸貝勒曰¶
皇帝曾許妻我女果爾我當以禮娶也諸貝勒以其言奏¶
太祖乃以台吉圗倫(貝勒舒爾哈/齊第三子)女妻之大宴成禮越十¶
　　　餘日刑白馬烏牛祭告¶
天地與奥巴盟曰我本順¶
<pb:KR2b0039_WYG_008-25b>¶
天安命之人因明國與察哈爾及喀爾喀陵侮太甚難於¶
　隠忍乃昭告於¶
天¶
天遂佑之科爾沁部奥巴為察哈爾喀爾喀連兵侵掠積¶
　怨憤亦䝉¶
天佑來與我同謀國事彼此俱受困阨之人蓋¶
天俾相合也既盟後子孫有渝盟者¶
天降災危惟克守盟好¶
<pb:KR2b0039_WYG_008-26a>¶
天自永為眷顧焉奥巴誓曰我科爾沁諸貝勒未嘗搆釁¶
　　　於察哈爾喀爾喀乃欲求安好而不可得自扎薩¶
　　　克圖汗以來侵掠無已時我達賚台吉無辜被殺¶
　　　後齋賽又以兵來殺我六貝勒我等因與彼絶交¶
　　　彼又合兵而來欲殺掠賴¶
皇帝助兵我得免於難以故來此訂盟若渝盟負¶
恩與察哈爾喀爾喀私和¶
天降之罰俾罹災害惟永守盟好¶
<pb:KR2b0039_WYG_008-26b>¶
天亦永為眷顧焉時盟於渾河岸對¶
天焚香獻牲¶
太祖率奥巴行三跪九叩首禮以誓書宣於衆焚之戊寅¶
　　　張筵宴¶
諭曰為惡者¶
天譴之其國衰敗為善者¶
天佑之其國熾昌總之主宰在¶
天察哈爾侵掠科爾沁離散其兄弟及屬下人貝勒奥巴¶
<pb:KR2b0039_WYG_008-27a>¶
　獨力拒敵賴¶
天佑之俾免於難來歸附我朕今賜號土謝圖汗以仰承¶
天意焉並¶
賜其兄圖美號岱達爾漢弟布達齊號扎薩克圖杜稜和¶
　　　爾和岱號青卓哩克圖各¶
賜鎧甲蟒衣銀器雕鞍緞疋皆叩謝而退及奥巴辭歸¶
太祖率貝勒大臣送至蒲河之南岡¶
　　六月乙未勗諸貝勒毋習逸樂¶
<pb:KR2b0039_WYG_008-27b>¶
諭曰昔我寧古塔貝勒及棟鄂完顔哈達葉赫烏拉輝發¶
　䝉古諸國俱溺於貨財輕忠直尚貪邪兄弟之間相争¶
　相害以致敗亡朕有鑒於此豫定規制令爾八家(即分/主八)¶
　(旗之八和/碩貝勒)遇應得之物毋私取悉均分之若屬下之人¶
　有以婦女及良馬進者厚償其直凡行間所獲亦毋藏¶
　匿必分給於衆尚公忠而輕財貨朕屢以訓示慎勿忘¶
　之至兄弟中或有過即當直諌惟能極力規諌弗為含¶
　容乃可同心共事古語云貌言華也直言實也甘言疾¶
<pb:KR2b0039_WYG_008-28a>¶
　也苦言藥也又云諌於未形者上也諌於既形者下也¶
　知而不諌非忠臣也凡事勿謂其小而無害由小而大¶
　以致敗國者多矣自古聖君賢相皆由困而亨舜發畎¶
　畝傅説版築膠鬲魚鹽百里奚飯牛蓋君相之任大任¶
　也天將降大任於是人必先苦心志使之徧慮事物而¶
　内不得安勞筋骨餓體膚使之備閱艱辛而外不得逸¶
　由是而為相必能通達國事由是而為君必能洞悉民¶
　隠¶
<pb:KR2b0039_WYG_008-28b>¶
天鑒我國之民困甚誕降朕躬俾厯艱難推己之心以安¶
　兆庶朕艱苦撫集之國恐爾諸貝勒忘其所由習於逸¶
　樂致國人即於顛危故諄諄告誡昔金世宗謂太子曰¶
　治國者當以賞示信以罰示威俾商賈積貨農夫積粟¶
　爾諸貝勒能守是言以承我基業朕懐始泰然矣遂書¶
　　　此訓詞¶
賜諸貝勒¶
　　秋七月己亥勗羣臣公正察屬¶
<pb:KR2b0039_WYG_008-29a>¶
諭曰朕承¶
天意悉秉至公有功者必賞雖讐不念有罪者必懲雖親¶
　罔恤以是為是以非為非故䝉¶
天眷佑遼東之地盡畀於我今爾諸臣倘不以公正為心¶
　忠邪莫辨法紀廢弛則¶
天賜朕躬福祚將自爾等虧損之矣一國之衆八旗分𨽻¶
　每旗之下五甲喇分𨽻每甲喇之下五牛录分𨽻各於¶
　所屬之人詳加曉諭遞相稽察有惡必懲則盜賊奸宄¶
<pb:KR2b0039_WYG_008-29b>¶
　何自而生哉夫惟已不正乃不能察人耳已既正矣復¶
　何所畏忌而不察舉乎今滿漢一家若屯戌更畨之兵¶
　及離隊伍獨行之兵掠取新附漢人牲畜衣服蠧國孰¶
　甚不嚴懲之管旗大臣以下各官俱有罪焉且爾諸臣¶
　嘗有誓言惟君所賜予及所應得者則受之至民間財¶
　物雖分金尺帛必不妄取則孰賢孰否可即以是區别¶
　何互相隠蔽為他人所訐發而自取罪戾乎¶
　　　　(臣/)等謹按明臣袁崇煥傳載天啟四年五月明¶
<pb:KR2b0039_WYG_008-30a>¶
　　　　將毛文龍遣將沿鴨緑江越長白山侵¶
大清國東偏為守將擊敗衆盡殱所稱東偏即輝發地也¶
　　　　八月遣兵從義州城西渡江入島中屯田為守¶
　　　　將所覺潜師襲擊斬五百餘級島中糧悉被焚¶
　　　　五年六月遣兵襲耀州之官屯寨敗歸六年五¶
　　　　月遣兵襲鞍山驛喪其卒千餘越數日又遣兵¶
　　　　襲薩爾滸河攻城南為守將所却所載先後年¶
　　　　月與¶
<pb:KR2b0039_WYG_008-30b>¶
實錄悉合盖崇煥初受事即以文龍擁衆糜餉欲誅之而¶
　　　　是時廷議方以其所居東江形勢足以牽制我¶
　　朝而文龍亦自恃其癸亥年詐取鎮江之功每有奏¶
　　　　報輒多殺降人難民以冒功觀熊廷弼海州不¶
　　　　宜輕舉之奏及貽書朝士云文龍鎮江之捷自¶
　　　　為竒功乃實竒禍盖深斥其激怒我¶
　　朝致四衛軍民誅戮殆盡因以灰東山之心寒朝鮮¶
　　　　之膽奪河西之氣不可謂見之不早也至寧逺¶
<pb:KR2b0039_WYG_008-31a>¶
　　　　之役史稱崇煥集將士刺血誓守令閩卒羅立¶
　　　　發西洋巨礮傷我城外軍明日再攻復被却圍¶
　　　　遂解比分兵覺華島崇煥方完城力竭不能救¶
　　　　也時我¶
太祖髙皇帝以攻城兩日不克意不懌乃潜師至覺華島¶
　　　　襲擊之而數萬軍民及舟車糧草掃蕩殆盡¶
　　六師所移轉敗為功捷于影響於此益見¶
神謀淵黙制勝出竒並非在廷諸臣所能窺測萬一乃知¶
<pb:KR2b0039_WYG_008-31b>¶
　　　　黄道周所云不須一戰而拱手以送者不獨廣¶
　　　　寧為然也初議遷都瀋陽時貝勒大臣咸謂大¶
　　　　役頻興恐勞我國而¶
聖心規畫形勢計出萬全遂定都¶
　　盛京創興¶
社稷¶
宗廟之制伏惟¶
肇造經營視前古創業帝王難逾百倍而思艱圖易一歸¶
<pb:KR2b0039_WYG_008-32a>¶
　　　　本于承¶
天命凛¶
天鑒與二典三謨之㫖相為表裏¶
丕基既建用¶
垂訓億萬載子孫臣庶俾世世法守真¶
天生聖人邁古今而立極者矣¶
　¶
　¶
<pb:KR2b0039_WYG_008-32b>¶
　¶
　¶
　¶
　¶
　¶
　¶
　¶
皇清開國方略巻八¶
