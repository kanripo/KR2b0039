# -*- mode: mandoku-view; -*-
#+TITLE: 皇清開國方略
#+DATE: 2015-08-24 22:25:54.089588
#+PROPERTY: ID KR2b0039
#+PROPERTY: BASEEDITION WYG    
#+PROPERTY: JUAN 卷三十二
<pb:KR2b0039_WYG_032-1a>¶
　欽定四庫全書¶
皇清開國方略卷三十二¶
世祖章皇帝(初即位未改元崇徳八年癸未/八月至順治元年甲申十月)¶
　　崇徳八年八月丁亥¶
世祖章皇帝嗣位¶
世祖章皇帝¶
太宗文皇帝第九子也天縱徇齊昌符協應崇徳八年八¶
　　　月庚午¶
<pb:KR2b0039_WYG_032-1b>¶
太宗文皇帝龍馭上賔禮親王代善集諸王貝勒貝子公¶
　　　及文武羣臣定議奉¶
世祖章皇帝纉承¶
大位王等共立誓書祭告¶
郊¶
廟並議以鄭親王濟爾哈朗睿親王多爾衮輔理¶
　　國政丁亥¶
世祖章皇帝即皇帝位以明年為順治元年¶
<pb:KR2b0039_WYG_032-2a>¶
頌詔大赦¶
　　九月丙午以¶
太宗文皇帝遺詔頒示朝鮮減額貢方物¶
　　　朝鮮國王李倧以擒獲明國偵探兵船一隻殺八¶
　　　人生擒九人于是月甲午遣使來獻¶
賜其使臣葉禄等銀兩貂皮視舊例倍之以¶
敕奬諭國王令將獲船將士量加陞賞仍嚴飭邊吏益加¶
　　　防禦又¶
<pb:KR2b0039_WYG_032-2b>¶
諭曰我¶
皇考恩徳崇隆洞悉爾朝鮮疾苦以嵗貢方物較多兼之¶
　奉命使臣沿襲漢人定例受餽過厚遺累民人因念民¶
　皆吾民恐致疲困曽將嵗貢方物及使臣受餽數目酌¶
　定裁減俟秋頒行朕今仰體¶
皇考軫恤之仁遵奉¶
遺詔頒示爾國永為定例并將罪在不赦之崔鳴吉及金¶
　聲黒尼等從寛槩行釋放回籍是月海州河口守將伊¶
<pb:KR2b0039_WYG_032-3a>¶
　　　勒慎擒獲明國兵船二隻殺十人生擒四人解送¶
　　　來京¶
　　冬十月丁丑征明寧逺師還¶
　　　先是九月壬寅鄭親王濟爾哈朗武英郡王阿濟¶
　　　格統領大軍載紅衣礮及諸火器往征明寧逺瀕¶
　　　行親王郡王貝勒貝子及八旗大臣等俱詣¶
堂子行禮復列八纛拜¶
天畢鳴礮西發甲寅大軍抵中後所乙夘薄暮移軍城北¶
<pb:KR2b0039_WYG_032-3b>¶
　　　填平壕塹以雲梯挨牌及紅衣礮急攻之壬辰城¶
　　　頺敵奔潰遂拔之陣斬遊擊吴良弼都司王國安¶
　　　等二十餘員及馬步兵四千五百人俘四千餘人¶
　　　獲駝馬牛羊金銀等物無算復分兵往略前屯衛¶
　　　中後所等處俘四百人庚申我軍自寧逺進發抵¶
　　　前屯衛周視戰壘立營柵運挨牌雲梯紅衣礮於¶
　　　城西攻之冬十月辛酉朔午刻拔其城斬明總兵¶
　　　李輔明袁尚仁及副將㕘將三十餘員兵四千餘¶
<pb:KR2b0039_WYG_032-4a>¶
　　　級俘獲二千餘人駝馬火器無算䕶軍將領阿濟¶
　　　格尼堪布善率軍士至中前所明總兵黄色聞前¶
　　　屯衛陷棄城遁官兵追襲黄色敗走遂拔中前所¶
　　　俘獲千餘人并駝馬火器等物至是師還¶
命貝勒阿巴泰率文武各官出迎詣¶
堂子行禮謁¶
陵奠茶酒入城以所俘獲¶
賜出征諸王貝勒貝子公大臣及八旗官員有差¶
<pb:KR2b0039_WYG_032-4b>¶
　　十一月庚子鑄紅衣礮於錦州¶
　　　令管旗大臣劉之源吴守進金維城曹光弼率將¶
　　　士赴錦州督鑄紅衣礮是月明把總劉自强自石¶
　　　城島來歸令户部安挿䝉古納哈楚賴自寧逺來¶
　　　歸令理藩院安挿十二月壬戍明守備孫友白自¶
　　　寧逺來降令給與房屋奴僕器物¶
　　順治元年春正月庚寅朔¶
世祖章皇帝御殿受朝¶
<pb:KR2b0039_WYG_032-5a>¶
世祖章皇帝詣¶
堂子行禮還¶
御殿受朝賀停筵宴免上表併年例進獻¶
命禮親王代善勿拜行禮時¶
世祖顧見喀爾喀部使臣跪拜㕘差問侍臣曰此何國人¶
　乃行禮若是奏曰此北方投誠喀爾喀使臣也嵗貢駝¶
　　　馬未嘗有缺因尚未入我版圖是以未嫺禮節耳¶
　　　衆於是服¶
<pb:KR2b0039_WYG_032-5b>¶
上之睿照云朝鮮國王李倧遣陪臣景良弼等表賀元旦¶
　　　貢方物又於嵗貢外獻所獲倭刀等物並附餽攝¶
　　　政睿親王多爾衮禮物王謂攝政鄭親王濟爾哈¶
　　　朗及諸大臣曰朝鮮國王因予取江華島時全其¶
　　　妻子不忍負恩故常以禮物來餽較諸王獨厚向¶
　　　嘗以此奏聞¶
先帝¶
先帝命受則受之今我等輔理國事義無私交且於外國¶
<pb:KR2b0039_WYG_032-6a>¶
　　　有餽者受則滋擾不止一朝鮮也此等餽遺永行¶
　　　禁止如何諸王貝勒及議政大臣咸以為然遂定¶
　　　議嗣後凡外國餽送諸王貝勒禮物永行禁止著¶
　　　為令睿親王仍致書朝鮮曉以不受之故¶
　　夏四月乙丑¶
賜攝政睿親王大將軍敇印統軍伐明¶
　　　先是七年九月攝政鄭親王濟爾哈朗攻克中後¶
　　　所前屯衛山海闗附近中前所人皆棄城走本年¶
<pb:KR2b0039_WYG_032-6b>¶
　　　三月明寧逺沙河所二城人亦棄城走山海闗外¶
　　　地盡為我有隨下令整軍器儲糧秣馬俟大軍進¶
　　　討(大學士范文程上攝政王啟曰迺者有明流氛/煽於西土水陸諸冦環於南服兵民搆亂於北)¶
　　　(陲我師變伐其東鄙四面受敵其君若臣安能相/保耶顧雖天數使然良由我)¶
(先皇帝憂勤肇造諸王大臣祇承/先帝成業夾輔)¶
(冲主忠孝格于蒼穹欲攝政諸王建功立業之㑹也竊惟/上帝潛為啟佑此正)¶
　　　(成丕業以垂休萬禩者此時失機㑹而貽悔將來/者亦此時何以言之中原百姓蹇罹喪亂茶苦已)¶
　　　(極黔首無依思擇令主以圖樂業雖問有一二嬰/城負固者不過為身家計非為君效死也是則明)¶
<pb:KR2b0039_WYG_032-7a>¶
　　　(之受病已不可治河北一帶定屬他人其土地人/民不患不得患得而不為我有耳盖明之勁敵惟)¶
　　　(在我國而流冦復蹂躪中原正如秦失其鹿楚漢/逐之我國雖與明爭天下實掃除流冦也為今日)¶
　　　(計我當任賢以撫衆使近悦逺來蠢茲流孽亦將/進而臣屬于我彼明之君知我規模非復往昔言)¶
　　　(歸于好亦来可知儻不此之務是徒勞我國之力/反為流冦驅民也夫舉已成之局而置之後乃與)¶
　　　(流冦爭非長策矣曩者棄遵化屠永平兩經深入/而返彼地官民必以我為無大志縱來歸附未必)¶
　　　(撫恤因懐攜貳今當中嚴紀律秋毫勿犯復宣諭/以昔日不守内地之由及今進取中原之意而官)¶
　　　(仍其職民復其業録其賢能恤其無告自翕然向/順矣夫如是則大河以北可傳檄而定也河北一)¶
　　　(定可令各城官吏移其妻子避患于我軍因以為/質又拔其徳譽素著者置之班行俾各朝夕獻納)¶
<pb:KR2b0039_WYG_032-7b>¶
　　　(以資輔翼王於衆論中擇善酌行則聞見可廣而/政事有時措之宜矣此行或直趨燕京或相機攻)¶
　　　(取要當于入邊之後山海長城以西擇一堅城頓/兵而守以為門户我師往來斯為甚便惟攝政諸)¶
　　　(王察/之)夏四月甲子以出師祭告¶
太祖髙皇帝¶
太宗文皇帝乙丑¶
世祖章皇帝御篤恭殿¶
賜攝政睿親王多爾衮大將軍印統軍伐明¶
敇曰我¶
<pb:KR2b0039_WYG_032-8a>¶
皇祖肇造丕基¶
皇考底定宏業重大之任付于藐躬今䝉古朝鮮俱已歸¶
　服漢人城郭土地雖漸攻克猶多抗拒當此創業垂統¶
　之時征討之舉所闗甚重朕年沖㓜未能親履戎行特¶
　命爾攝政睿親王多爾衮代統大軍往定中原用加殊¶
　禮錫以御用纛葢等物特授奉命大將軍印一切賞罰¶
　便宜從事至攻取方略爾王欽承¶
皇考¶
<pb:KR2b0039_WYG_032-8b>¶
聖訓諒已素諳其諸王貝勒貝子公大臣等當同心協力¶
　以圖進取庶¶
祖¶
考英靈為之欣慰欽哉王受¶
敇印行三跪九叩頭禮¶
賜王黄葢一纛二黒狐帽貂袍貂褂貂坐褥凉帽蟒袍蟒¶
　　　褂蟒坐褥仍¶
賜從征諸王貝勒貝子公等衣服鞍馬有差次日睿親王¶
<pb:KR2b0039_WYG_032-9a>¶
　　　同豫郡王多鐸武英郡王阿濟格貝勒羅洛宏貝¶
　　　子尼堪博洛輔國公滿達海屯齊喀博和託和託¶
　　　恭順王孔有徳懐順王耿仲明智順王尚可喜續¶
　　　順公沈志祥朝鮮世子李&KR1261;暨八旗大臣詣¶
堂子奏樂行禮又陳列八纛向¶
天行禮畢統領滿洲䝉古兵三之二漢軍及孔有徳等兵¶
　　　聲礮啟行¶
　　壬申大軍次翁後明平西伯呉三桂遣使來乞師時¶
<pb:KR2b0039_WYG_032-9b>¶
　　　明流冦李自成已陷燕京崇禎帝后俱自經自成¶
　　　僭稱帝庚午攝政睿親王師次翁後賊首李自成¶
　　　遣人招吴三桂降三桂不從隨自永平返據山海¶
　　　闗遣副將楊珅遊擊郭雲龍來致書(書云三桂初/䝉我先帝拔)¶
　　　(擢以蚊負之身荷遼東總兵重任王乏威望素所/深慕但春秋之義交不越境是以未敢通名今我)¶
　　　(國以寧逺右偏孤立之故令三桂棄寧逺而鎮山/海思欲堅守東陲而鞏固京師也不意流賊逆天)¶
　　　(犯闕以彼狗偷烏合之衆何能成事奈京城人心/不固姧黨開門納欵先帝不幸九廟灰燼今賊首)¶
　　　(僭稱尊號據掠婦女財帛罪惡已極誠赤眉緑林/黄巢禄山之流天人共憤其敗可立而待也我國)¶
<pb:KR2b0039_WYG_032-10a>¶
　　　(積徳累仁謳思未冺各省藩鎮悉起義兵三桂身/受國恩拒守邊境欲興師問罪以快人心奈京東)¶
　　(貴地小兵力未集故特泣血求助竊思我國與/  朝通好二百餘年今遭此大變)¶
　　(貴朝應惻然念之而亂臣賊子亦非拯危扶顛大義/貴朝所宜容也夫除暴剪惡大順也)¶
　　　(也出民水火大仁也興滅繼絶大名也取威定霸/大功也王以葢世英雄值此摧枯拉朽之㑹誠難)¶
　　　(再得之時也乞念亡國孤臣忠義之害速選精兵/直入中協西協三桂自率所部合兵以抵都門滅)¶
　　　(流賊于宫廷示大義于中國則我國之報稱豈有/盡耶本應上疏于)¶
(皇帝貴朝悉體制不敢輕凟/    但未)¶
(聖聰乞王轉/      奏)王得書即遣學士占巴來衮往錦州諭漢軍¶
<pb:KR2b0039_WYG_032-10b>¶
　　　齎紅衣礮向山海闗進發癸酉睿親王師次錫喇¶
　　　塔拉報吴三桂書曰向欲與明修好屢行致書明¶
　　　國君臣不計國家喪亂軍民死亡曽無一言相答¶
　　　是以我國三次進兵攻略盖示意於明國官吏軍¶
　　　民欲明國之君熟籌而通好也若今日則不復出¶
　　　此惟有底定國家與民休息而已予聞流冦攻陷¶
　　　京師明主慘亡不勝髪指用是率仁義之師況舟¶
　　　破釜誓不返旌期必滅賊出民水火及伯遣使致¶
<pb:KR2b0039_WYG_032-11a>¶
　　書深為嘉悦遂統兵前進夫伯思報主恩與流賊¶
　　不共戴天誠忠臣之義也伯雖向守遼東與我為¶
　　敵今亦勿因前故尚復懐疑昔管仲射桓公中鈎¶
　　後桓公用之為相以成霸業今伯若率衆來歸必¶
　　封以故土晉為藩王一則國仇得報一則身家可¶
　　保世世子孫長享富貴如河山之永矣¶
　己夘大軍入山海闗吴三桂迎降賊首李自成敗走¶
　　丁丑攝政睿親王軍次連山吴三桂復遣郭雲龍¶
<pb:KR2b0039_WYG_032-11b>¶
　　孫文煥來致書(書云接王來書知大軍已至寧逺/救民伐暴扶弱除强義聲震天地)¶
　　(其所以相助者實為我先帝而三桂之感戴猶其/小也三桂承王諭即發精鋭于山海以西要處誘)¶
　　(賊速來今賊親率黨羽議聚永平一帶此乃自投/陷阱而天意可知矣三桂已悉簡精鋭以圖相機)¶
　　(𠞰滅幸王速振虎旅直入山海首尾夾攻逆賊可/擒京東西可傳檄而定也再仁義之師首重安民)¶
　　(所發檄文最宜嚴切更祈令大軍秋毫無/犯則民心服而財土亦得何事不成哉)王得書¶
　　即星夜進發踰寧逺次於沙河戊寅師距山海闗¶
　　十里外賊首李自成率馬步兵二十餘萬挾崇禎¶
　　帝太子第三子定王第四子及宗室晉王秦王漢¶
<pb:KR2b0039_WYG_032-12a>¶
　　　王郡王等并吴三桂父襄與俱來復遣人招三桂¶
　　　降三桂不從賊遂圍山海闗吴三桂哨騎來報賊¶
　　　已出邊立營睿親王隨命諸王等各率精兵迎擊¶
　　　遇賊唐通馬兵數百人于一片石我前鋒兵擊敗¶
　　　之生擒二人還己夘師至山海闗吴三桂率衆出¶
　　　迎王大喜設儀仗吹螺同三桂向¶
天行禮畢三桂率所屬各官謁王王謂三桂曰爾回可令¶
　　　爾兵各以白布繫肩為號不然同係漢人以何為¶
<pb:KR2b0039_WYG_032-12b>¶
　　　辨恐致誤殺語畢令之先行遂入闗時李自成率¶
　　　賊衆自北山横亘至海列陣以待是日大風揚塵¶
　　　咫尺莫辨我軍對賊布陣不能横列及海睿親王¶
　　　集諸王貝勒貝子公及諸大臣等謂曰爾等毋得¶
　　　越伍躁進此兵不可輕擊須各努力破此則大業¶
　　　成矣我兵可向海對賊陣尾鱗次布列吴三桂兵¶
　　　分列右翼之末號令畢諸軍齊列及進兵令軍士¶
　　　呼噪者再風遂止各對障奮擊大敗賊衆追殺至¶
<pb:KR2b0039_WYG_032-13a>¶
　　四十里賊首尾不相顧遁走燕京陣獲晉王朱審¶
　　烜獲駝馬縀幣無算俱給賞隨征將士是日進吴¶
　　三桂爵為平西王賜玉帶蟒袍貂裘鞍馬玲瓏櫜¶
　　鞬弓矢等物令山海城内軍人薙髪以馬步兵一¶
　　萬𨽻平西王隨睿親王直趨燕京追殺流賊時有¶
　　明密雲巡撫王則堯降于李自成偽授兵政府尚¶
　　書自成遣其招降吴三桂三桂羈留弗遣至是送¶
　　於睿親王誅之¶
<pb:KR2b0039_WYG_032-13b>¶
　五月己丑大兵定燕京¶
　　攝政睿親王自山海闗擊敗流冦隨與諸將誓約¶
　　並諭衆曰此次出師所以除暴救民滅流冦以安¶
　　天下也今入闗西征勿殺無辜勿掠財物勿焚廬¶
　　舍不如約者罪之仍曉諭官民示以取殘不殺共¶
　　享太平之意諭下凡百姓逃竄山谷者莫不大悦¶
　　各還鄉里薙髪迎降壬午師次撫寧縣知縣侯益¶
　　光等率民出迎賜袍服仍令供職發倉粟賑民癸¶
<pb:KR2b0039_WYG_032-14a>¶
　　未師次昌黎縣知縣徐可大率民出迎賜袍服戒¶
　　諭之仍令供職甲申師次灤州學正孫維寧率民¶
　　迎降遂擢為知州戒諭之令發倉粟賑民沿邊各¶
　　官來降以行人李丕著為永平道副將張邦謨遊¶
　　擊唐志道等俱令照舊供職各賜袍服乙酉師次¶
　　開平衛指揮陳任重李培元等率衆來降各賜袍¶
　　服丙戌師次玉田縣經厯張彦主簿王家春守備¶
　　盧文宇等率衆迎降以家春為豐潤知縣各賜袍¶
<pb:KR2b0039_WYG_032-14b>¶
　　服丁亥師次公羅店薊州監軍道李永昌豐潤縣¶
　　副將趙國祚遵化閒住總兵唐鈺副將尤可望守¶
　　備陳良謨黄家順卜大式千總文三元等率衆降¶
　　先是移檄沿邊及山陜等處李賊敗衂勢必西遁¶
　　當於各處截殺毋令入城至是李自成焚燬宫闕¶
　　盡括金銀幣帛載往長安材官常義呉有才唐有¶
　　功自通州來降具言賊已西遁睿親王令諸王貝¶
　　勒貝子公等率兵急追之五月戊子朔睿親王師¶
<pb:KR2b0039_WYG_032-15a>¶
　　　至通州知州率百姓迎降己丑師至燕京故明文¶
　　　武官員出迎五里外睿親王進朝陽門老㓜焚香¶
　　　跪迎内監以故明鹵簿御輦陳皇城外跪迎路左¶
　　　啟王乘輦王曰子法周公輔¶
沖主不當乘輦衆叩頭曰周公曽負扆攝國事今宜乘輦¶
　　　王曰予来定天下不可不從衆意令將鹵簿向宫¶
　　　門陳設王儀仗前列奏樂拜¶
天行三跪九叩頭禮復望¶
<pb:KR2b0039_WYG_032-15b>¶
闕行三跪九叩頭禮畢乘輦入武英殿陞座故明衆官俱¶
　　　拜伏王下令諸將士乘城概不許入民舍百姓安¶
　　　堵秋毫無犯庚寅睿親王諭兵部曰今¶
　　本朝撫定燕京天下罹難軍民皆吾赤子出之水火¶
　　　而安全之各處城堡著遣人持檄招撫檄文到日¶
　　　薙髪歸順者地方官各陞一級軍民免其遷徙其¶
　　　為首文武官員即親齎錢糧冊籍兵馬數目來京¶
　　　朝見有雖稱歸順而不薙髪者是有狐疑觀望之¶
<pb:KR2b0039_WYG_032-16a>¶
　　意宜核地方逺近定為限期届期至京酌量加恩¶
　　如過期不至顯屬抗拒定行問罪發兵征勦至朱¶
　　姓各王歸順者亦不奪其王爵仍加恩養又諭故¶
　　明内外官民人等曰各衙門官員俱照舊録用可¶
　　速將職名開報如虛飾假冒者罪之其避賊回籍¶
　　隱居山林者亦具以聞仍以原官録用兵丁願從¶
　　軍或願歸農者許該管官送至兵部分别留遣凡¶
　　投誠官吏軍民皆著薙髪衣冠悉遵¶
<pb:KR2b0039_WYG_032-16b>¶
　本朝制度各官宜痛改故明陋習共砥忠廉母朘民¶
　　自利我¶
　朝臣工不納賄不徇私不修怨違者必置重典凡新¶
　　服官民人等如蹈此等罪犯治以國法不貸辛夘¶
　　睿親王諭故明言員耆老兵民曰流賊李自成原¶
　　係故明百姓糾集醜類逼陷京城括取諸王公主¶
　　駙馬官民財貨酷刑肆虐誠天人共憤法不容誅¶
　　者我深用憫傷今令官民人等為崇禎帝服喪三¶
<pb:KR2b0039_WYG_032-17a>¶
　　　日以展輿情著禮部太常寺備帝禮具𦵏除服後¶
　　　官民俱著遵制薙髪諭下官民大悦皆頌我¶
　　朝仁義聲施萬代云¶
　　壬寅宣捷告¶
天¶
頒示朝鮮䝉古¶
　　　是月己亥睿親王底定燕京捷音奏至壬寅¶
世祖章皇帝率攝政鄭親王濟爾哈朗暨諸王貝勒羣臣¶
<pb:KR2b0039_WYG_032-17b>¶
　　　拜¶
天行禮畢¶
御殿諸王貝勒羣臣上表慶賀以捷音宣示朝鮮及外藩¶
　　　蒙古乙巳¶
命學士占巴侍衛巴泰齎¶
敕諭大將軍攝政睿親王多爾衮曰朕聞王招降山海闗¶
　總兵吴三桂大敗流賊自山海闗至燕京沿途城堡歸¶
　順及燕京官民迎降捷音深用嘉悦此皆王運籌有方¶
<pb:KR2b0039_WYG_032-18a>¶
　諸臣協心戮力之所致也兹遣官往勞王其益殫忠誠¶
　統率臣工佐成大業焉時征黒龍江呼爾哈部之梅勒¶
　　　章京鄂羅塞臣巴都禮甲喇章京沙爾琥達凱旋¶
　　　(鄂羅塞臣巴都哩出師係上年十/二月沙爾琥達出師係本年正月)¶
詔㕘政明安達禮往迎宴勞之以所獲人口分𨽻八旗其¶
　　　餘¶
賞給出征將士¶
　　九月甲辰¶
<pb:KR2b0039_WYG_032-18b>¶
世祖章皇帝至燕京¶
　　　睿親王與諸王貝勒大臣議遷都燕京遣輔國公¶
　　　屯齊喀博和託管旗大臣和洛㑹等齎奏迎¶
駕奏言仰荷¶
天眷¶
皇上洪福已克燕京臣再三思維燕京勢踞形勝自古興¶
　　　王之地今既䝉¶
天畀遷都於此以定天下則宅中圖治宇内朝宗無不通¶
<pb:KR2b0039_WYG_032-19a>¶
　　　達可以慰天下仰望之心可以錫四方和恒之福¶
　　　伏祈¶
皇上熟慮俯納焉七月癸巳¶
上將遷都燕京遣官祭告¶
上帝文曰荷¶
天眷命錫我以故明疆土兹惟俯徇衆請定鼎作京用紹¶
皇天之休永錫蒸民之慶告¶
太祖髙皇帝¶
<pb:KR2b0039_WYG_032-19b>¶
太宗文皇帝文曰流冦李自成陷明北京崇禎自經隨命¶
　　　睿親王多爾衮為奉命大將軍統師西征呉三桂¶
　　　迎降整旅入闗自成抗我顔行一戰敗之大兵追¶
　　　躡撫諭所過州縣直抵北京自成焚明宫闕竄走¶
　　　大軍追擊至慶都真定兩敗之賊勢益不支鳥獸駭¶
　　　散河北山東山西郡縣人民聞風歸降接踵恐後¶
　　　皆我¶
皇祖¶
<pb:KR2b0039_WYG_032-20a>¶
皇考之素志也兹特䖍告用慰¶
在天之靈至燕地為厯代帝王都㑹諸王朝臣請都其地¶
　　　欲順衆志遷都于燕以撫¶
天畀之民以建億萬年不拔之業八月丁巳¶
命正黄旗内大臣和洛㑹為¶
　　盛京總管左翼以鑲黄旗梅勒章京阿哈尼堪統之¶
　　　右翼以正紅旗梅勒章京碩詹統之每旗滿洲協¶
　　　領一員章京四員䝉古漢軍章京各一員駐防¶
<pb:KR2b0039_WYG_032-20b>¶
　　盛京又以傅喀納為熊岳城城守官梭木拜為錦州¶
　　　城守官額䝉格為寧逺城守官拜楮喀為鳯凰城¶
　　　城守官烏什塔為¶
　　興京城守官愛湯阿為義州城守官丹達禮為新城¶
　　　城守官伊勒慎為牛莊城守官青善為岫巖城城¶
　　　守官¶
　　東京耀州盖州海州鞍山廣城俱各設滿洲漢軍章¶
　　　京率兵駐防乙亥¶
<pb:KR2b0039_WYG_032-21a>¶
車駕發¶
　　盛京九月甲辰至燕京¶
世祖章皇帝自正陽門入宫¶
　　冬十月乙夘朔¶
世祖章皇帝定鼎京師¶
頒詔中外大赦¶
世祖既至燕京攝政睿親王多爾衮故明大學士馮銓等¶
　　　以入定中原萬方歸化宜登¶
<pb:KR2b0039_WYG_032-21b>¶
大寶用慰臣民聫章勸進¶
允之先期¶
詔禮官具典禮定¶
郊¶
廟之樂章曰平奉¶
太祖髙皇帝¶
孝慈髙皇后¶
太宗文皇帝神主入¶
<pb:KR2b0039_WYG_032-22a>¶
太廟至期¶
世祖章皇帝親詣¶
圜丘告祭¶
天¶
地祝冊曰¶
皇天¶
后土垂鑒無私我¶
皇祖寵膺¶
<pb:KR2b0039_WYG_032-22b>¶
天命肇造東土建立丕基¶
皇考開國承家恢宏大業臣以藐躬纉有鴻緒值明祚將¶
　終盜賊蠭起生靈塗炭中國無主欽承¶
祖功宗徳倚任親賢爰整六師救民水火内外同心徯望¶
　來蘇臣工衆庶僉曰景命不可違輿情不可負宜建一¶
　統表正萬邦敢不敬承¶
天眷俯順民心定鼎燕京以綏中國禮畢¶
御座諸王文武百官行禮大學士剛林奉¶
<pb:KR2b0039_WYG_032-23a>¶
寶跪進禮成¶
上升輦鹵簿前導奏樂進¶
　　大清門¶
御皇極門諸王文武百官奏表行禮¶
頒正朔於中外越曰告祭¶
太廟¶
社稷¶
詔曰我國家受¶
<pb:KR2b0039_WYG_032-23b>¶
天眷祐締造東土¶
皇祖肇興鴻業¶
皇考式廓前猷遂舉舊邦誕膺新命迨朕嗣服越在沖齡¶
　敬念紹庭永綏厥位頃縁賊氛洊熾流禍中原爰是重¶
　屬親賢救民塗炭方馳金鼓旋奏澄清用解倒懸非富¶
　天下而王公列辟文武羣臣暨軍民耆老同心擁戴懇¶
　請再三用是祗告¶
天¶
<pb:KR2b0039_WYG_032-24a>¶
地¶
宗廟¶
社稷定鼎京師緬維峻命不易創業尤艱況當改革之初¶
　更屬變通之㑹爰乃準今酌古嘉惠臣民勲賢懿親從¶
　優封賞悉除故明加派諸弊政民間逋賦概行豁免故¶
　明建言罷謫諸臣及山林隱逸懐才抱徳者所在以聞¶
　民年七十以上給之粟帛吏民人等從前一切罪犯咸¶
　赦除之宏敷大賚式沛新恩惟爾萬方與朕一徳¶
<pb:KR2b0039_WYG_032-24b>¶
　¶
　¶
　¶
　¶
　¶
　¶
　¶
皇清開國方略卷三十二¶
